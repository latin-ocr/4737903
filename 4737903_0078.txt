-64—

melior' est potentia, ut quae contrariorum sit eadem. Contra
in malis rebus necesse est finem et aetum deteriorem esse
potentia, cum e potentia etiam bonum quid exsistere possit,
actus autem rei malum habeat integrum. Apparet igitur
malum non esse extra res, a 17: δῆλον ἷίρα ὅτι οὐκ ἔστι τὰ
κακὸν παρὰ τὰ πράγματα, Ιι. e. malum seorsum ac per se non
constare. Nam posterius natura malum est quam potentia,
contra substantiae quae per se constant aeternae et neces·
sariae illa sunt priores. Quapropter malum in iis esse non
potest.“

Omittamus quod iam supra contra hane argumentationem
monuimus atque examinemus extremam eius partem, utpote
in qua omnia posita sint. Dicit igitur Aristoteles in rebus
malis actum deteriorem esse potentia; apparere igitur malum
non esse extra res, nam posterius natura malum esse quam
potentiam. Quae ordinanda videntur esse in hune modum:
In rebus malis actus potentia deterior est. [Atqui quod de·
terius est, idem est posterius, cf. A, 7. 1072 a 35: καὶ ἔστιν
ἅριστον ἀεὶ ἢ ἀνάλογον τὸ πρῶτον. Phys. VIII, 9. 265 a 22Σ
πρότερον δὲ καὶ φύσει καὶ λόγῳ καὶ χρόνῳ τὰ τέλειον μὲν
τοῦ ἀτελοῦς, τοῦ φθαρτοῦ δὲ τὸ ἄφθαρτοι] Ergo posterius
malum est potentia atque ob eam causam per se consistere
nequit. ⁸

Sententiam, quod deterius sit, idem esse posterius, inserui-
mus, cum quomodo argumentatio antea melioris et deterioris
notionibus nixa deflectat ad posterius, alia ratione explicari
posse uon videatur. Iam num constet demonstratio, exami-
nemus, Ae primum quidem huic argumentationi non nimis
confidemus, cum proficiscatur a melioris et deterioris notio·
nibus, quae primariam rerum· naturam parum attingant.
Deinde vidimus argumentationem inniti sententia, melius quod
sit, idem esse prius. Sed haec sententia ipsa unde petita est‘?
Profecto inde quod deus omnium primum est atque idem
optimum. Sin autem inde quod deus omnium optimum sit
idemque primum colligimus, quae priora sint eadem esse
meliora et quae meliora eadem priora, tacite aliud quid ad-

