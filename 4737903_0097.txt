*83-

Aristoteli haec rerum universitas est una¹), quo efficitur, ut
ille quoque mundus intellegibilis, unus sit, ut sit forma una,
cuius reliquae formae omnes sunt partes. Itaque deus for-
marum universitatem, tamquam sit substantia una et individua,
cogitat ²). ‘

Iam qua ratione ex illa forma universali haec rerum uni-
versitas exsistat, inquirendum est. E sanitatis quidem notione
medici mente concepta sanitas fit in corpore atque e domus
forma, quam medicus cogitat, domus sensilis oritur ³). Perfi-
citur autem hoc motione, quae omnium rerum est creatrix
atque effectrix. Pariter deus ut forma universalis fiat sen—
silis, efficit motione. Nam ipse omnis motus principium est
et origo. Sic deus hunc mundum condidit, cum motione illam
materiam ‹nnni ex parte infinitam seeundum formam univer-
salem componeret ac fingeret. Videmus igitur in principio
summo causam finalem, formalem, efficientem coire in unum.
Nam forma quam numen divinum cogitat est rerum finis, at-
que idem deus qui formam mente percipit, efficit eam mo-
tione. Cum vero summi intellectus cogitatio sit cogitationis
cogitati0‚ ubi fines ponit atque adducit ad effectum, non per—
sequitur, quae a se diversa et aliena sint, immo omnia ex
sua ipsius natura promit⁴). Itaque iam apud Aristotelem
habes, quod Spinozae philosopho opponere, cui quominus cau-
sam finalem agnoscamus, dei sufficientia obstare videtur, cum
si deus propter finem ageret, aliquid necessario appeteret,

 

¹) Met, A, 10. 1075 a 18: πρὸς μὲν γὰρ ἓν ἅπαντα συντέτακται.

⁷) Cf. Trendelenburg. Log. Unters. 11, 444: ¹,Aber wie vor Gott
tausend Jahre sind wie Ein Tag, so sind vor ihm tausend und aber tausend
Schlflsse wie Ein Begriff und die verwiokelte Welt wie Eine einfache
Thatsaehef

³) Met. Z, 7. 1032 b 11: ὥστε συμβαίνει τρόπον τινὰ ἐξ ὑγιείας τὴν
ὑγίειαν γίνεσθαι καὶ τὴν οἰκίαν ἐξ οἰκίας, τῆς ἄνευ ὕλης τὴν ἔχουσαν
ὕλην.
⁴) Met. Λ, 10. 10⁷5 b 8: Ἀναξαγόρας δὲ ὡς κινοῦν τὸ ἀγαθὸν ἀρχήν,
ὁ γὰρ νοῦς κινεῖ· ἀλλὰ κινεῖ ἕνεκά τινος, ὥστε ἕτερον. πλὴν ὠς ἡμεῖς λέ-
γομεν· ἧ γὰρ ἰατρική ἐστί πως ἡ ὑγίεια.
6*

