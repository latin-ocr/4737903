.. 3 -
aes esse causam movendi, nec faeere lignum lectum aut aes
statuam, sed aliud quid esse mutationis causam. Hanc autem
quaerere, id sibi velle, indagare alterurn causarum genus, unde
exordium sit motionis ¹). Sed cum ne duae quidem causae
satis fuerint ad ortum rerum naturamque intellegendam,
rursus veritate ipsa philosophos tertiam ut investigarent esse
adactos. Quod enim bene et pulchre aliae res se habeant,
oriantur aliae, neque ex elementis causam repetere licere neque
casui opus tam magnum tamque praeclarum esse tribuendum.
Sic impulsos esse philosophos, ut ordinis pulchritudinisque
quae in hac rerum universitate cernatur causam statuerent

, mentem, hoc est, ut' constituerent causam finalem. Sin autem

finalem sumimus causam, una agnoscamus necesse est causam
formalem, quippe quae artissime inter se cohaereant. Ipsa
igitur rerum natura philosophos ut quattuor illas causas con-
stituerent adduxit. Quo demonstrato reliqua quae ab Aristotele
in metaphysicorum libro primo de superiorum philosophorum
sententiis traduntur omittere posse nobis videmur, cum quae
adhuc disputata sunt proposito nostro sufficiant. Satis enim
comprobatum esse putamus, quattuor quae statuit principia
Aristotelem repetiisse ex ipsa rerum natura.

Sed iam progrediamur ad summam quam constituit phi-
losophus causam, ad causam finalem accuratius considerandam.
Ac primum quidem argumenta quibus eam in rerum natura
obtinere comprobare studuit examinare liceat. Nam homines
quidem fines sibi proponere atque persequi posse, demonstra·
tione egere nqn putavit ¹). Ex illis autem argumentis unum
iam vidimus. Ordinem enim ait ac pulchritudinem quae in
hac rer‘um universitate cernatur adegisse philosophos, ut a
mente rerum principium peterent. Quod quamvis verissimum
esse Aristoteli concedamus atque hominum animos ab omni
antiquitate maxime mundi ordinisque eius= et pulchritudinis
aspectu, ut divinum numen agnoscerent, esse commotos credere
conveniat, tamen hoc argumentum satis non esse apparet.

 

¹) Met. A, 8. 984 a 18sqq.
¹) Eth. Nie.·1‚ 1. iu. Polit. 1, l. in.

1³1¹

