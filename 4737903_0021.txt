-. 7 .-

igitur alterius causa est. Atque omnino ars alia perficit et
absolvit, quae natura efficere non valet, alia, quae a natura
perfecta sunt, imitatur. Itaque si quae per artem fiunt ali-
euius rei causa sunt, etiam naturales res alicuius rei causa
esse apparet. Nam eadem ratio in rebus et artis et naturae
intercedit posterioribus cum iis quae sunt priora.“ Quod
argumentum si paucis complectimur, est hoc: Finis natura
est ea, ut quae, ortum si spectas, τῇ γενέσει, sunt priora, ex
. ultimo et extremo sint suspensa. “ Quam rationem in rebus
quae arte efficiuntur obtinere apparet. Atqui ars naturam
aut imitatur aut perficit et ad absolutionem perducit ea quae
natura absolvere non potest. Ergo etiam in naturalibus rebus
causa finalis operetur necesse est. Sed ne hoc quidem ergu-
mentum comprobandum est. Nam etsi ars, quam fines pro-
positos sequi apparet, naturam imitatur, tamen id tum quoque
fieri potest, si mundus atque res quae in eo insunt ea qua
voluit Empedocles ratione exstiterunt ¹).

Tertium denique argumentum, quo philosophus causam
finalem regnare in rerum natura evincere studet, reperitur
Phys. II, 6. 198 a5seqq.‚ ubi, postquam casus et fortuiti
naturam exposuit, pergit in hunc fere modum: „Cum casus
et fors causae sint eorum quorum etiam mens aut natura
causa esse potest, quando per accidens causa quid fit eorum
ipsorum, nihil autem quod per accidens est prius sit iis quae
per se sunt, ne accidentalem quidem causam causa quae per
se est priorem esse apparet. Posterior igitur casus ac fors
est et mente et natura.“ Cui demonstrationi multum mo-
menti tribuendum esse vix putamus. Nam causa finali ipsa
nisus philosophus casus et fortis naturam definierat, neque
quisquam notionem casus quam Aristoteles proponit accipiet,
nisi finem causam esse primariam iam antea agnoverit. Ita-
que id quo Stagirites causam finalem obtinere comprobare
studet, ex hac ipsa aptum suspensumque est. Atque prae-
terea aliud quid illi argumentationi opponere licet. Etiamsi

 

²) Trendelenb. Log. Unters. 11, p. 66.

