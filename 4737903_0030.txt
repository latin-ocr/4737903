-16-

eum sit substantia eiua, deinde cum sit eius finis, denique cum
sit id unde motus exoriatur.

Id autem quod forma movet est materia. Omnino for-
mae, certe rerum quae ortui et interitui sunt obnoxiae, requi-
runt materiam neque possunt ea carere. Nam materia est
substratum, in quo formae et oriuntur et pereunt ¹). Quam
quattuor causarum inter se necessitudinem ut accuratius cogno·
scamus, satis esse nobis videtur proferre ea quae ab Aristotele
Met. Z, 7 disputantur. Versu enim 1032 a 13 Stagirites in
quovis procreationis genere ait tria esse distinguenda: id ex
quo quid fiatsvd ἓξ οὗ, id a quo quid fiat, τὸ ὕφ’ οὗ, atque
id quod quid fiat, τὸ τί.

Αο primum quidem naturalem generationem considerare
liceat. Videmus autem, ut quid possit oriri, opus esse duobus:
eo ex quo, τῷ ἐξ οὗ, et eo a qu0‚ τιῖ ὑφ’ οὗ. Quorum priore
cum significetur materia, eo a quo fit id quod oritur tres reli-
quae praeter materiam causae contineantur necesse est. Ac
primum quidem in eo inest causa formalis. Nam homo homi-
nem procreat et plantam planta, atque omnino unumquidque
gignit tale quale est ipsum'). Deinde inest causa finalis.
Gignere enim non potest natura, nisi quae iam perfecta atque
absoluta sit, is autem status etiam ei quod generatur est asse-
quendus ³). Denique eadem natura id est unde motus exor-
itur. Nam semen quod inde proficiscitur atque in quo po-
tentia forma inest, h. e. in quo ita inest, ut oriundi et cre-
scendi sit lex ac norma, movet materiam, veluti in pro·

 

¹) De gen. et corrupt. 1, 10. 328 b 10: θάτερον μὲν δεκτικὸν θάτερον
δ’ εἶδος. Ι, 4. 320 a 2: ἔστι δὲ ὕλη μάλιστα μὲν καὶ κυρίως τὸ ὑποκείμε-
νον γενέσεως καὶ φθορᾶς δεκτικόν. Met. Z, 7. 1032 a 20: ἅπαντα δὲ τὰ
γιγνόμενα ἢ φύσει ἢ τέχνῃ ἔχει ὕλην. H, 1. 1042 ⁸25: αἱ δ” αἰσθηταὶ
οὐσίαι πᾶσαι ὕλην ἔχουσιν.

²) De anim. 11, 4. 415 a 26: φυσικώτατον γὰρ τῶν ἔργων τοῖς ζῶσιν,
ὅσα τέλεια καὶ μὴ πηρώματα, ἢ τὴν γένεσιν αὐτομάτην ἔχει, τὸ ποιῆσαι
ἕτερον οἷον αὑτό, ζῴον μὲν ζῷον, φυτὸν δὲ φυτόν.

³) Polit. Ι, 2. 1252 b 31: τέλος γὰρ αὕτη ἐκείνων, ἡ δὲ φύσις τέλος
ἐστίν· οἷον γὰρ ἕκαστόν ἐστι τῆς γενέσεως τελεσθείσης, ταύτην φαμὲν τὴν
φύσιν εἶναι ἑκάστου.

