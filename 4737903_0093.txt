gitat autemid quod omnium maxime divinum ac nobilissimum
ost idque sine una mutatione. Nam per mutationem ad deterius
quid transiret, atque praeterea haee mutatio in se contineret
motum, qui a numinis divini natura prorsus abest ¹). Neque
compositum quid esse potest quod deus mente complectitur3
etenim compositum si esset, summus intellectus in percurren-
dis cogitatione singulis partibus motui et mutationi esset ob-
noxius ²). Simplex igitur quid sit necesse est. Atque quae-
cunque materia carent, simplicia sunt et individua ³). Itaque
quemadmodum intellectus humanus, licet composita cogitare
soleat, interdum se habet (non enim in hoc aut in hoc, sed
in toto quo comprehendit optimum, quamvis diversum ab ipso
sit), ita cogitatio quae est suimet ipsius cogitatio per omne
aevum se habet⁴).

Deus igitur semper unum idque individuum cogitat neque
aliunde petit. Sed quidnam hoc unum est? Diserte quidem
Aristoteles id nusquam dixit, cognoscitur autem e verbis quae
paullo supra. attulimus. „Quemadmodum mens humana se habet,
ubi bonum cogitat, sic intellectus divinus se habet per omnem
aeternitatem.“ Cogitat igitur deus bonum et optimum, τὰ εὖ,
τὸ ἄριστον. 4 Neque minus id apparet ex verbis parenthetice
insertis. „Non enim,“ ait, „intellectus humanus bonum in
hoe aut in hoc cogitat, sed in toto quo amplectitur, quamvis
ab ipso diversum sit.“ Quae si legimus, cogimur , ut mente
addamus: multo igitur magis consentaneum est, divinum in-
tellectum, utpote cuius natura a bono non differat, illud tam·
quam totum quid et unum cogitare per omne aevum.

 

¹) Met. A, 9. 1074 b 25: δῆλον τοίνυν ὅτι τὸ θειότατον καὶ τιμιώτα-
τον νοεῖ, καὶ οὖ μεταβάλλει· εἰς χεῖρον γὰρ ἡ μεταβολή, καὶ κίνησίς τις
ἤδη τὸ τοιοῦτον.

¹) L. 1. 1075 a 5: ἔτι δὴ λείπεται ἀπορία, εἰ σύνθετον τὸ νοούμενον.
μεταβάλλοι γὰρ ἂν ἐν τοῖς μέρεσι τοῦ ὅλου.

³) L. l. 1075 a 6: ἢ ἀδιαίρετον πᾶν τὸ μὴ ἕχον ὕλην.

⁴) L. l. 1075 a 7: ὥσπερ γὰρ ὁ ἀνθρώπινος νοῦς, ὅ γε τῶν συνθέτων,
ἔχει ἔν τινι χρόνῳ (οὐ γὰρ ἔχει τὸ εὖ ἐν τῳδὶ ἢ ἐν τῳδί, ἀλλ’ ἐν ὅλῳ
τινὶ τὸ ἅρισιον, ὂν ἄλλο τι), οὕτως δὴ ἔχει αὐτὴ αὐτῆς ἡ νόησις τὸν
ἅπαντα αῖῶνα.

