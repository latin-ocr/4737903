-14-

Eadem autem ratio etiam in rerum natura obtinet ¹).
Itaque domus si esset eorum quae natura gignuntur, eadem
prorsus atque nunc per artem ratione oreretur ²). Exemplum
autem e natura petitum, quo illum cogitationis regressum
atque progressum ortus demonstraret, philosophus non pro-
posuit. Cuius rei causa facilis est intellectu. In naturalibus
enim rebus unde forma operari incipiat, hodieque ignoramus.
Quod autem philosophus, ut rationem ortus, quae in rerum
natura obtineat, demonstret, iterum iterumque provocat ad
'artem hominumque actiones, ei aliud quid praeterea videtur
subesse. Etenim nos ipsi nisi fines nobis proponere et per-
sequi possemus, ne in rebus naturalibus quidem causam* fina-
lem cognosceremus ⁸), id quod philosophi menti videtur esse*
obversatum, etsi diserte nusquam dixit. Attamen in natura-
libus quoque rebus substantiam et formam primum esse atque
constituere oriundi rationem, manifesta res docet. Nam homo
hominem procreat et plantam planta. Oritur quidem planta
e semine pariterque homo, sed semen ipsum profectum erat
e planta iam perfecta et absoluta, quo fit, ut in semine plan-
tae forma insit, ita ut lex sit ac norma qua nascendi et
crescendi ratio definitur ⁴). Unde iam apparere putamus, cur
philosophus formam materia carentem vocet τὸ τί ἦν εἶναι’).
Nam forma erat ante rem concretam et eam constituit⁸).

 

ὑγίειαν γίνεσθαι καὶ τὴν οὶκίαν ἐξ οἰκίας, τῆς ἄνευ ὕλης τὴν ἔχουσαν
ὓλην, ἡ γὰρ ἴατρική ἔσττ καὶ οἰκοδομικὴ τὸ εἶδος τῆς ὑγιείας καὶ τῆς ol-
κίας. De part. an. I, l. 640 a 31.

¹) De part. an. 1, 1. 640 b 1: ἐπεὶ δ’ ἔστι τοιοῦτον, τὴν γένεσιν ὡδὶ
καὶ τοιαύτην συμβαίνειν ἀναγκαῖον. διὸ γίνεται πρῶτον τῶν μορίων τόδε,
εἶτα τόδε καὶ τοῦτον δὴ τὸν τρόπον ὁμοίως ἐπὶ πάντων τῶν φύσει συνιστα·
μένων.

²) Phys, 11, 8. 199 a 12.

³) Trendelenb. Log. Unters. 11, p. 69.

⁴) De part. an. Ι, 1. 640225: γεννᾷ γὰρ ὁ ἅνθρωπος ἄνθρωπον,
ὥστε διὰ τὸ ἐκεῖνον τοιόνδ’ εἶναι ἡ γένεσις τοιάδε συμβαίνει τῳδί.

⁵) Met. Ζ, ’1. 1032 b 14: λέγω ‹5‘ οὐσίαν ἄνευ ὕλης τὸ τί ἢν εἶναι.

⁶) De part. nn. Ι, 1. 640233: διὸ μάλιστα μὲν λεκτέον ὥς ἐπειδὴ
τοῦτ’ ἦν τὸ ἀνθρώπῳ εἶναι, διὰ τοῦτο ταῦτ’ ἔχει. Cf. de hac formula
Trendelenb. Rhein. Mus. 1828. IV, p. 457 sqq„ de anim. libr. comment.

