—111-

quam vult efficiatur, opus esse mutatione. In quo per se,
dummodo exsistat sententia apta, non offendimur, etiamsi
omnes codices inter se consentiunt neque credere licet eom·
mentatores veteres in libris quibus usi sunt alia atque nos
reperisse. Ponit autem Schweglerus pro ἄλλα vocabulo
τόἰλλα, quibus res omnes quae hanc rerum universitatem con-
ficiant vult significari. Sed ne tum quidem intellegi possunt
res ex quibus mundus constat. Quomodo enim quis dicere
potest: „uti in domo ii e quibus constat, sic etiam res reliquae
se habent“, si res dicere vult quae liunc mundum efficiunt?
Neque hac sola mutatione opus est Schweglero. Vidit enim
obstare interpretationi suae enunciatum: λέγω δ’ οἷον εἷς γε
τὸ διακριθῆναι ἀνάγκη ἅπασιν ἐλθεῖν, si eum quem nunc
locum obtinet, quocirca transponit post verba: καὶ ἶίλλα οὕτως
ἐστὶν ὦν κοινωνεῖ ἅπαντα εἷς τὸ ὅλον. Quam traiectionem‚
quamvis contra omnes codices et commentatorum veterum
interpretationes sit, tamen facile concedimus Schweglero, modo
ista ratione locus apte explicetur. Inquiramus igitur in senten·
tiam quae, Schweglerum si sequimur, exsistit. Est autem
haee: Quemadmodum in familia variae eius partes varie ad
salutem communem conferunt, sic etiam in hoc mundo res omnes
inter se coniunctae sunt, ut hanc rerum universitatem effi-
ciant et conservent. Necesse enim est omnes inter se segre·
gentur et disponantur. (Ipse in commentario ait: „es muss
alles zur Sonderung und Gliederung kommen“). Iam, quaeso,
quaenam est comparatio haec: Quemadmodum in familia variae
eius partes varie ad salutem communem conferunt, sic etiam
in mundo res omnes inter se coniunctae sunt, ut hoc univer-
sum efficiant et conservent? Deest enim in apodosi notio
varietatis, atque ob hanc causam sententiae inter se non respon-
dent. Profecto comparationem tantopere claudicantem Ari-
stoteli crimini dare non possumus. Neque minus improbatur
ratio quae enunciato: λέγω δ’ οἷον εἴς γε τὸ διακριθῆναι
ἀνάγκη ἅπασιν ἐλθεῖν in eo quem tribuit Schweglerus loco
cum prioribus intercedit. Etenim cum in sententiarum cohae-
rentia quam Schweglerus statuit λέγω δ’ οἷον formula signum

