-ῙοΨ

Quocirca dentes primores, ut dividant escas, perfecit acutos,
latiores planioresque molares, ut cibos conterant. Sic finis
ipse instrumentum suum constituit, quod si perfectum est,
etiam finis ipse re exsistit. Veluti oculi finis est videre, quae
actio ut perficiatur, natura procreat oculum, quo facto etiam
visus adest atque id quod oculum constituerat iam oculo effi·
citur. Itaque actus videndi vera oculi vis ac natura est, quam
ob rem oculus, si e statu potentiali in actum transit, ad semet
ipsum quasi progreditur, cum suum assequatur finem. Optime
igitur Aristoteles illum transitum vocat ἐπίδοσιν εἷς αὖτό ²).
Videmus igitur finem, h. e. opus exsequendum constituere
rei naturam. Iam ut bene res opere suo fungi possit, necesse
est efficiatur secundum id ad quod opus spectat. Sic dentes
accommodandi sunt nutrimento, quo animal usurum est, luci
oculi, serra lignis. Atque in hoc quidem maxime finis natura
cernitur, ut res ad aliu'd quid conformetur et instituatur3 id
quod Aristoteles optime intellexit et constanter per totam
doctrinam servavit. Itaque cuiusque animalis naturam accom-
modatam esse voluit elemento ei in quo vivat. Non enim
putavit, animal quod tali modo sit institutum, in tali degere
elemento, sed quod in tali elemento futurum sit, tali modo a
natura conformari atque institui. Veluti, Aristotelem si se-
quimur, terrestribus animantibus natura ,dedit pulmones, quia
calorem qui in corpore inest refrigeraturi erant aere, contra
branchias piscibus quippe aqua frigefacturis ²). Atque etiam
alioquin natura animalium vivendi rationi convenit. Sic in-
sectarum volucrium eae quae nutrimenti adsciscendi causa
loca mutent ac migrent oportet, quattuor alis instructae sunt
atque leviore corpore utuntur, veluti apes et quae eiusdem
sunt generis ⁸). Pariter inter avium rostra discrimina inter-
cedunt ea, ut vitae modo singulis generibus proprio con-

 

¹) De anim. H, 5. 417 b 6: εἰς αὐτὸ γὰρ ἡ ἐπίδοσις καὶ εἰς ἐντελέ-
χειαν. Trendelenb. comment. p. 366.

²) De part. an. 111, 6. in.

³) L. 1. IV, 6. 682 b 6.

