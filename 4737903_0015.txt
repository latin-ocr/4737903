Admirationem verissime ait Aristoteles et esse et fuisse
causam philosophandi ¹). Admiramur enim, ubi rei naturam
ignoramus ²), qua admiratione ipsa ut accuratius in res inqui-
ramus easque studeamus cognoscere adducimur. Cognoscere
autem res, id habet hanc sententiam: cognoscere earum cau.
sas ⁸). In qua indagatione acquiescere in finitis et determi-
natis non possumus, quippe quae ex aliis suspensa et apta
sint, ita ut eorum ipsorum causae sint investigandae. Sic
inquisitione ipsa impellimur quasi et cogimur ad primas et
absolutas rerum causas quaerendas ⁴). Iam hac ratione si res
indagamus, ad causas pervenimus quattuor⁵). Primum enim
causa dicitur id ex quo substrato aliquid oritur. Deinde
c‘ausa vocatur forma et exemplar, τὸ εἶδος καὶ τὸ παρά-
δειγμα, quemadmodum diapason efficitur ratione quae inter
duo et unum intercedit atque in universum numero.> Tum
causam vocamus id unde profectum est initium rei aut muta-
tae aut in quietem redactae, quam causae significationem si
respicis, is qui suasit est causa et pater filii atque omnino id
quod efficit eius quod efficitur causam dicimus. Denique

causa est finis et ultimum, cuius gratia aliquid fit, veluti am-
bulandi causa est salus.

 

¹) Met. A, 2. 982 b 12: διὰ γὰρ τὸ θαυμάζειν οἱ ἅνθρωποι καὶ νῦν
καὶ τὸ πρῶτον ἤρξαντο φιλοσοφεῖν. Cf. Plat. Theaet. p. 155 D.

¹) Met. Δ, 2. 982 b 17.

³) Phys. 11, 3. 194 b17: ἐπεὶ γὰρ τοῦ εἰδέναι χάριν ἡ πραγματεία,
εἰδέναι δὀὐ πρότερον οἰόμεθα ἕκαστον πρὶν ἂν λάβωμεν τὸ διὰ τί περὶ
ἕκαστον.

⁴) Phys. Ι, l. 184 a 12: τότε γὰρ οἰόμεθα γινώσκειν ἕκαστον, ὅταν τὰ
αἴτια γνωρίσωμεν τὰ πρῶτα καὶ τὰς ἀρχὰς τὰς πρώτας καὶ μέχρι τῶν
στοιχείων. Met. A, 3. 983 a 24: τῶν ἐξ ἀρχῆς αἰτίων, 983 a 25: τὴν πρώτην
αἰτίαν. ef. Bonita. comment. p. 59.

⁸) Phys. 11, 3.

l

