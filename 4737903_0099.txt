-85-

autem ipsa aedificii notio et forma corporis motum excitat
ac dirigit ita, ut ipsi conveniat. Neque aliter res se habet, si
quis mederi vult homini aegroto ¹). Atque tali modo movet
deus. Ab hoc motus proficiscitur eodem plane modo, quo
corporis motio ab intellegibili et appetibili, quod est in
mente ¹).

Tres igitur causae in unam prorsus coalescunt. Verum
tamen tres tantum, contra quarta ab eodem principio originem
non babet, quo summa exsistit difficultas. Etenim deus fines
constituit et perficit motione; sed ut fines efficiantur, opus est
materia. Nam materia ex hypothesi necessaria est, qua vel
deus, ut fines propositi re exsistant, eget. Materia autem a
numine divino profecta non est. Itaque cum dei cogitatio
sit cogitationis cogitatio, ad materiam utpote a se diversam
pertinere nequit, atque adeo ne ad-hunc quidem mundum
sensilem, cum is cum materia sit coniunctus. Itaque ne omnis
necessitudo inter deum atque hunc mundum tollatur, maximo
opere est verendum. Cuius difficultatis causa in eo sita est,
quod Aristoteles materiae quae ratio cum summo intellectu
intercederet, omnino non significavit, id quod etiam in humano
intellectu omisit. Etenim vult quidem menti speculanti simul
obversari phantasma³); sed in phantasmate aliquid inest quod
materiae respondeat, ut vocare possis materiam intellegibilem,
ὕλην νοητήν, quae etiam figurarum geometricarum materia
est. Quae vero ratio menti cum materia esset, non exposuit.
Atque nova hic nobis occurrit quaestio. Si intellectus huma-
nus, ubi speculatur, necesse est sibi depingat phantasma, num
divinus intellectus eo potest carere? Vix hoc concedere aude-
mus, cum tantum similitudinis intellectui humano cum divino

 

¹) Met. Z, 7. 1032 b 21: τὸ δὴ ποιοῦν καὶ ὅθεν ἄρχεται. ἡ κίνησις τοῦ

ὑγιαίνειν, τὸ εἶδός ἐστι τὸ ἐν τῇ ψυχῇ.
²) L. l. Λ, 7. 1072 a 24: τοίνυν ἔστι τι. ὃ οὐ κινούμενον κινεῖ, ἀΐδιον

καὶ οὐσία καὶ ἐνέργεια οὖσα. κινεῖ δὲ ὦδε τὸ ὀρεκτόν, καὶ τὸ νοητὸν
κινεῖ οὐ κινούμενον.

³) De anim. ΙΙΙ, 8. 432 a ὃς ὅταν τε θεωρῇ, ἀνάγκη ἅμα φάντασμά τι
θεωρεῖν.

