- 9 -

aetio plena ac perfecta est, ita ut simul videamus et videri-
mus, cogitemus et cogitaverimus, vivimus et vixerimus ι). Quod
idem cernitur in multis rebus quae ab hominibus perficiuntur.
Veluti aedificii opus est, ut nos tueatur a tempestatum iniuriis,
figuram geometricam describimus, ut cogitationem quandam
quasi exprimat et repraesentet, qui fines propositi una cum
rebus ipsis et unoquoque temporis momento, quamdiu res
durat, adsunt. Quamvis enim talibus rebus, utpote immotis,
actiones tribuere non conveniat, tamen ca quae praestant
naturalibus illis operibus modo a nobis commemoratis prorsus
respondere apparet. ,

Alterum autem genus est, ubi id quod efficitur ab actione
est diversum, veluti id quod procreatur et procreatio, cibi
comminuti et dentium morsus inter se differunt. Cuiusmodi
opera esse etiam rerum ab hominibus effectarum ut demonstre-
mus, ad instrumenta aliaque id generis provocare videtur esse
satis ²),

Ut autem res opus suum exsequi possit, secundum illud
ipsum conficiatur prorsus est necesse. Non enim usum ad
instrumentum instituere licet, sed instrumentum ad usum, ne-
que sectio serrae causa facta. est, sed dissecandi gratia serra ³).
Quam ob causam serrae, ut scindat ligna, laminam effici-
mus tenuem et proceram dentibusque eam instruimus3 atque
similiter domum, ut a tempestatibus nos defendat, muris sae-
pimus imponimusque tectum. Neque aliter operatur natura ⁴).

 

') De sens. 6. 446 b 2. Soph. el. 22 178 a 9. Met. Θ, ὅ. 1048 b 23.

²) Saepe quidem‘ Aristoteles distinguit inter utrumque actionum genus
atque vocat alteras ἐνεργείας, κινήσεις alteras. Met. Θ, 6. 1048 b 28: τού-
των δὴ τὰς μὲν κινήσεις λέγειν, τὰς δ’ ἐνεργείας. 1048 b 34. Tamen non
satis sibi constat in hoc dicendi genere, cf. Eth. Nic. 1, 1. 1094 a 3: δια-
φορὰ δέ τις φαίνεται τῶν τελῶν· τὰ μὲν γάρ εἰσιν ἐνέργειαι, ιὰ δὲ παρ’
αὐτὰς ἔργα τινά. ὧν δ’ εἰσὶ τέλη τινὰ παρὰ τὰς πράξεις, ἐν τούτοις βελ-
τίω πέφυκε τῶν ἐνεργειῶν τὰ ἔργα, Atque etiam τὴν ἐνέργειαν vocat ἔργον,
cf. Met. Θ, 8. 1050 a 21: τὸ γὰρ ἔργον τέλος, ἦ δὲ ἐνέργεια τὸ ἔργον.

³) De part. an. 1, 5. 645 b 17.

⁴) De part. an. IV, 12. 6941) 13: τὰ ‹5' ὄργανα πρὸς τὸ ἔργον ἡ φύσις
ποιεῖ, ἀλλ’ οὐ τὸ ἔργον πρὸς τὰ ὄργανα.

