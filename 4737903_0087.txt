haee: alio autem aut seiuncto, h. e. quod ita est aliud, ut
substantia a sensitivo differat, aut eo, quod ita est aliud, quem-
admodum linea alia est ubi inflectitur, alia ubi extenditur,
h. e. alio, quod substantia quidem idem est atque sensitivum,
⁸ differt autem ab eo notione sive modo (quo vocabulo hic ita
utimur, ut proxime accedat ad significationem quam Spinoza
huic voci subiecit) carnis notionem percipit. Etenim linea et
cum inflectitur et cum extenditur, substantia quidem est eadem,
diversa modo et notione. Quod Aristoteles ut ostenderet, non
dixit ὡς ἦ κεκλασμένη ἔχει πρὸς τὴν εὐθεῖαν, sed πρὸς αὑτὴν
ὅταν ἐκταθῇ, quo eandem manere substantiam, modum ex-
sistere alium optime significatur. Illustratur igitur hic exemplo
discrimen, quod supra indicaverat verbis ἢ ἶίλλῳ ἢ ἄλλως
ἔχοντι ¹).

In iis quae proxime sequuntur Aristoteles, quo, h. e. qua
parte sive facultate, mens intellegat 'res mathematicas docet.
Absolvitur autem argumentatio verbis: καὶ ὅλως ἄρα ὥς χω-
ριστὰ τὰ πράγματα τῆς ῧλης, οὕτω καὶ τὰ περὶ τὸν νοῦν,
„atque omnino quemadmodum notiones segregatae
sunta materia, ita res etiam in mente se habet,“ h. e.
ita etiam mens materiae immunis est.

Universa igitur argumentatio est haec. Res concretae
et notiones inter se differunt, quam ob causam mens utras-
que non eodem, h. e. non eadem 'parte sive facultate, percipere

 

¹) cf. 429 b 20: ἑτέρῳ ἄρα ἢ ἑτέρως ἔχοντι κρίνεὶ. 11, 2. 413 b 14:
καὶ εἲ μόριον, πότερον οὕτως ὥστ’ εἶναι χωριστὸν λόγῳ μόνον ἢ καὶ τόπῳ.
ΙΙΙ, 4. iu.: Περὶ δὲ τοῦ μορίου τοῦ τῆς ψυχῆς ᾧ γινώσκει τε ἡ ψυχὴ καὶ
φρονεῖ, εἴτε χωριστοῦ ὄντος εἴτε καὶ μὴ χωριστοῦ κατὰ μέγεθος ἀλλὰ κατὰ
λόγον κτλ. Alia atque nos statuit Trendelenburgius, qui comment. p. 477
,Inflexa‘, nit, „linea e recta nata posterius aliquid est, eui reeta tanquam
prius subest. Si inflexam in rectam rursus extenderis, princeps illud et
causa restituitur. Ita mens, si notionem, quae rem constituit tanquam lex
et causa, intellexerit, hoc, quod subest, sublatis, quae materiae natura
notioni acciderunt, in dignitatem restituit suam.‘ Quod iu verbis Aristo-
telis inesse posse non negamus. Tamen aptius nobis argumentatio pro-
gredi videtur, si illam quam proposuimus notionem subicimus. Sed de hnc
quidem re iudicium sit penes alios.

