—2-

Videmus igitur Aristotelem quattuor quas posuit causas
ex ipsa rerum natura earumque consideratione repetiisse.
Neque minus id apparet ex metaphysicorum libri primi parte
ea, ubi doctrinas a philosophis superioris aetatis constitutas
tradit. Profert enim eadem quae iam vidimus rerum principia
ineunte capite tertio metaphysicorum libri primi, ubi in hunc
ordinem sunt redacta: primum ait causam esse substantiam
et notionem substantialem, τῆν οὐσίαν καὶ τὸ τί ἦν εἶναι,
983 a 27, deinde materiam et substratum, τῆν ὕλην καὶ τὸ
ὑποκείμενον, 983 2129, tum id unde motus exoriatur, ὅθεν
ἢ ἀρχὴ τῆς κινήσεως, 983 a 30, denique id cuius causa aliquid
fiat et bonum, τὸ οὗ ἕνεκα καὶ τάγαθόν, 983 a 31. Qua ra-
tione autem ad has rerum causas statuendas perveniamus,
etsi diserte non dicit, tamen exiis quae sequuntur cognoscere
licet. Nam proferendis priorum philosophorum doctrinis non
modo hoc demonstrare studet, constituta esse haec principia
iam ante se a philosophis neque aliud praeterea causarum
genus a quoquam esse repertum, verum etiam aliud quid
inest. Una enim docet, cum homines progrederentur in rebus
considerandis earumque causis investigandis, quin quattuor
haec principia agnoscerent, fieri omnino non potuisse, atque ¹
ipsa rei natura et veritate, haec principia ut constituerent,
philosophos superiores esse coactos ¹). Quod paullo accuratius
inspicere ipsa rei gravitate iuberi nobis videmur. Primo qui-
dem philosophos docet non posuisse causam nisi materialem
eiusque aut unum aut compluria genera. Quod postquam
paucis exposuit proferendis singulis superiorum philosophorum
doctrinis, ipsam rei naturam ait illis viam munivisse atque
coegisse, ut accuratius in res inquirerent. Nam etiamsi omnis
ortus atque interitus ex uno aut e compluribus sit, tamen,
quo efficiatur, esse quaerendum. Minime enim substratum
ipsum, ut moveatur, facere posse, nam neque lignum neque

 

¹) Met. A, 3. 984a 18: προϊόντων δ’ οὕτως αὐτὸ τό πρᾶγμα sido-
ποίησεν αὐτοῖς καὶ συνηνάγκασε ζητεῖν. 9841191 πάλιν ὑπ’ αὐτῆς τῆς
ἀληθείας, ὥσπερ εἴπομεν, ἀναγκαζόμενοι τὴν ἐχομένην ἐζήτησαν ἀρχήν.
Phys. 1, 5. 188 b 29.

