dicet, maximo opere est verendum. Primum enim nimium
positum esset in materia, cum si non appeteret materia, nihil
omnino posset exsistere. Tenendum autem est creatam a deo
hanc materiam non esse, sed esse aeternam pariter atque
deum ipsum. Creata enim si esset, offensionis ille appetitus
haberet nihil. Nam indere deus poterat materiae illam appe-
tendi vim. Itaque aeternam esse materiam cum Aristoteles
statuat, appetendi verbum si premimus, habemus harmoniam
inter formam et materiam praestabilitam‚ quae autem non a
deo effecta sit, sed exstet casu. Prima igitur omnium cau-
sarum esset casus, quod quantum a ratione Aristotelea ab·
horreat, vix dicto opus est ¹). Sed accedit aliud quid. Ap-
petere enim non potest nisi quod habet in se principium mo-
vendi, quo materia per se, si sequeris Aristotelem, prorsus
caret. Itaque alia ratione locus de quo agimus interpretan-
dus est. Ac nobis quidem inesse videtur sententia haec:
Necesse est aut forma ad materiam aut materia ad formam
se accommodet atque conformet. Sed forma quidem ad ma·
teriam accommodari nequit, quippe quae hac sit melior et
praestantior, itaque necesse est materia accommodetur formae,
cum ea per se omni forma careat. conformat autem materia
se ad illam, cum eius naturam appetat. Attamen is appeti-
tus per formam ipsam excitatur, a qua motus quo, ut matoria
appetere possit, opus est exoritur. Putamus enim apparere,
subesse his doctrinam Aristoteleam‚ nihil ipsum se movere posse,
sed quidquid moveatur aliud quod moveat requirere. Quo
fit, ut id quod ultimum movet ipsum sit immotum. Itaque id
quod ab eo movetur illud appetit, sed appetitus -ipse et motus
qui in eo cernitur excitatur ab eo quod movet. Atque tali
modo forma movet materiam ⁹).

Videmus igitur quattuor quas Aristoteles Met. A. 3 posuit

 

¹) Phys. 11, 6. ex.

²) Phys. 11, 7. 198 a 35: διτταὶ δὲ αἱ ἀρχαὶ αἱ κινοῦσαι φυσικῶς, ὧν
ἡ ἑτέρα οὐ mummi· οὐ γὰρ ἔχει κινήσεως ἀρχὴν ἐν αὐτῇ. τοιοῦτον ‹5’
ἐστὶν εἴ τι κινεῖ μὴ κινούμενον, ὥσπερ τό τε παντελῶς ἀκίνητον καὶ τὸ
πάντων πρῶτον καὶ τὸ τί ἐστι καὶ ἡ μορφή.

