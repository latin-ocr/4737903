⁵- 100,-

non omnibus. Sed omnia illa percensere alius est disputa-
tionis. Itaque non plura addere volumus, quam quae satis
esse videntur ad comprobandum, non temere illam sententiam
a nobis esse propositam.

Saepius apud Aristotelem legimus, quod Plato res sensi-
biles idearum esse participes dicat, vanum esse atque inane ¹).
Iam ut intellegamuS‚ quam habeat significationem illud Plato-
nicum, res sensiles participare ideas, utamur exemplo quod
iam supra attulimus. Deus ex Platonis sententia visum nobis
largitus est, ut hac rerum universitate cognita atque firmis
et constantibus stellarum meatibus observatis ad philosophiam
et animae harmoniam perveniremus. Atque idem iudicandum
est de lingua et auditu, quandoquidem et linguae usus et
sonorum eorumque harmoniae perceptio plurimum valent ad
sedandas atque ⁸compescendas animi perturbationes¹). Deus
igitur hominem ubi creavit cogitatione sibi finxit eum, ut
anima uteretur sapientiae et harmoniae plena. Haec fuit⁴
hominis idea atque ad‘hanc deus hunc hominem sensilem
composuit addiditque visum et auditum ac linguam, ut et
posset pervenire ad finem propositum et incitaretur ac stimu-
laretur ad illum persequendum. Iam apparet quid sibi velit
illud hominem participare ideam. Effecit enim deus hominis
naturam eam, ut ideae respondeat atque in ipso insit et fa-
cultas et studium illius in se magis magisque exprimendae.
Simul vero ex his intellegitur, apud Platonem ideis contineri
causam finalem. Is enim hominis finis est, ut naturam suam
magis et magis accommodet ad ideam et hanc in semet ipso
repraesentet3 atque ob lianc causam utitur visu, auditu, lingua.
Sic etiam apud Platonem quae inferioris sunt ordinis serviunt
potioribus praestantioribusque‚ in quo causae finalis natura
magna ex parte consistit. Et tamen Aristoteles reprehendit
magistri doctrinam, quod in ea causa finalis desideretur ⁸).

 

¹) Met. A, 9. 992 a 28: τὸ γὰρ μετέχειν, ὥσπερ καὶπρότερον εἴπομεν,
οὐθέν ἔστιν.

²) Plat. Tim. 46 D.

³) Met. A, 7. 988 b 6. c. 9. 992 1229.

