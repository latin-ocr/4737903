-54-

aliquis atque accepit symbolam. Minime vero ea de causa
accessit, sed ut quem viseret. Attamen venisset, ut pecuniam
acciperet, si id sciisset. Nunc ob aliam causam accessit, at-
que ut symbolam acciperet, una evenit, idque cum illum lo-
cum frequentare non soleret neque tum ut illuc iret coge-
retur ¹).

Itaque casus et fors sunt causae per accidens eorum quae
ob aliquem finem fieri solent. Causa autem quae est per
accidens, eadem indefinita sit necesse est. Etenim semper
aliquid eorum quae aut natura sunt aut a meditatione profi-
ciscuntur, efficit id quod fit casu ac fortuito. Aliena igitur
casus nititur causa, quibus autem niti potest, eorum numerus
immensus est nec ullis finibus circumscriptus. Veluti ille qui
symbolam accepit, ut illum locum peteret adigi potuit eo quod
aliquem visere volebat, vel quod fugiebat vel quod perseque-
batur aliquem ²).

Videmus igitur philosophum casus notionem definire at-
que constituere secundum causam finalem, id quod optime in
dbctr'inam Aristoteleam convenit. Attamen casum et fortem
describit ita, ut simul multitudinis et paucitatis ratio habenda
sit. Itaque apparet casus notionem non tantum in ipsa rei
natura positam esse, verum etiam aliquatenus ex hominum
cogitatione pendere.

Differunt autem casus et fors ita inter se, ut casus am-
bitus sit amplioris. Quaecunque enim fortuita sunt, eadem
sunt casu, contra non omnia quae casu accidunt, eadem fieri
possunt dici fortuito. Nam fors non est nisi eorum quae
agere possunt atque utuntur arbitrio. Itaque fors in homines
solos cadit ³). Contra casus notio in reliqua quoque animalia

 

¹) L. 1. 196 b 34. .

2) Phys. ΙΙ, 5. 197 a 8: ἀόριστα μὲν οὖν τὰ αἴτια ἀνάγκη εἶναι, ἀφ’
ὧν ἂν γένοιτο τὸ ἀπὸ τύχης. 6. 198 a2: τὸν δὲ τρόπον τῆς αἰτίας ἐν
τοῖς ὅθεν ἡ ἀρχὴ τῆς κινήσεως ἑκάτερον αὐτῶν· ἢ γὰρ τῶν φύσει τι ἣ τῶν
ἀπὸ διανοίας αἴτιον ἀεί ἐστιν· ἀλλὰ τούτων τὸ πλῆθος ἀόριστον. De quo
loeo vid. exeurs. 111.

³) Phys. 11, 6. 197 b 5: ὥσθ’ ὁπόσοις μὴ ἐνδέχεται πρᾶξαι, οὐδὲ

