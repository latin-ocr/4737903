- 86 -
esse Aristoteles statuerit. Certe Plato materiam intellegibilem
menti divinae non subtraxit, cum ideis, quas nos quidem
cogitationes divinas esse nobis persuasimus, indiderit magnum
et parvum, τὸ μέγα καὶ τὸ μικρόν.

Hae fere sunt difficultates quae inde oriuntur quod Ari-
stoteles, quae ratio intellectui cum materia esset, nullo modo
exposuit. Aliae autem inde nascuntur quod philosophus deum
semper idem cogitantem nec umquam mutantem cogitationis
obiectum facit. Vidimus supra cogitationem et ortum inter
se opposita esse ita, ut quod cogitationis primum sit, ultimum
sit ortus. Itaque motus operari semper incipit ab eo quod
cogitationis est ultimum. Sed si deus semper idem cogitat,
quomodo hic cogitationis regressus et progressus effectionis
locum habere potest? Cui dubitationi similis est alia. Cum
deus semper unum cogitet, ne progressus quidem ingenii hu·
mani eiusque cultus cogitare potest et animadvertere, quo-
circa etiam seponenda est sententia, quam nos quidem adama-
vimus: ita divinitus esse institutum, ut homines paullatim
procedentibus temporibus propius propiusque accedant ad
finem a deo propositum atque veram naturam humanam et
in vita privata et in civitatis societate atque adeo in omnium
hominum communione magis magisque exprimant ac reprae-
sentent. Neque dicere licet sententiam eiusmodi ab Aristo-
tele esse alienam, immo satis cernitur in eo quod hominem
dicit esse animal politicum atque civitatem oriri quidem, ut
homines vivere possint, constare autem, ut vita utantur bona
atque perfecta ¹). Tamen utraque dubitatio removenda est,
cum temporum cursus numen divinum prorsus non attingat,
ita ut omnis omnino mutatio ab eo absit neque ei sint prae·
terita aut futura, sed praesentia omnia ²).

 

¹) Polit 1, 2. 1252 b 29: (πόλις) γινομένη μὲν οὖν τοῦ ζῇν ἕνεκεν,
οὖσα δὲ τοῦ εὖ ζῇν.

’) De caelo Ι, 9. 279 all: ἅμα δὲ δῆλον ὅτι οὐδὲ τόπος οὐδὲ κενὸν
οὐδὲ χρόνος ἐστὶν ἔξω τοῦ οὐρανοῦ· ἐν ἅπαντι γὰρ τόπῳ δυνατὸν ὑπάρξαι
σῶμα· κενὸν ‹5‘ εἶναί φασιν ἐν ᾧ μὴ ἐνυπάρχει σῶμα, δυνατὸν δ” ἐστὶ
γενέσθαι· χρόνος δ’ ἀριθμὸς κινήσεως· κίνησις δ’ ἄνευ φυσικοῦ σώματος

 

