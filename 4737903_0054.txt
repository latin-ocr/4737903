...40-

Sed bonum quod undique absolutum et perfectum sit
habere in se debet id quod satis est. Minime vero sufficien-
tiam adesse putamus, si quis solus vitam solitariam agat, sed
cum parentibus ac liberis et coniuge atque cum amicis et
civibus degat necesse est'). Appetunt enim homines sufficien-
tiam, quoniam finis est et optimum ¹), atque ob eam causam,
cum soli per se viventes ea uti nequeant, inter se coniun-¹
guntur et consociantur. Ex omnibus vero societatibus maxime
sunt secundum naturam ideoque maxime in bonorum numero
habendae familia pagus civitas, quarum civitas est summa
atque potissima, cum reliquas complectatur omnes atque om·
nem prope contineat sufficientiam ⁸). Sic hominibus summum
bonum est civitas in eaque demum naturae perfectionem et
absolutionem possunt adipisci. ’

Quamvis autem homini, quatenus est homo, civitas sit
summa ac potissima societas, tamen alia est illa multo prae-
stantior ac superior. Societas enim quae omnia omnino quae
exstant complectitur atque perfectam continet sufficientiam et
summum bonum, haec rerum universitas est. Sed audiamus
de ea atque dc bono quod in ea insit philosophum ipsum.

Met. A, 10. in. Aristoteles quaerit, qua ratione mundus
boni sit particeps. „Considerandum est,“ inquit, „quo
modo rerum natura habeat bonum atque optimum,
utrumne ita ut seiunctum quid sit et quod exstet

 

¹) 1.. l. 1, 5. 1097 b 8: τὸ, δ’ αὔταρκες λέγομεν οὐκ αὐτῷ μόνῳ τῷ
ζῶντι βίον μονώτην, ἀλλὰ καὶ γονεῦσι καὶ τέκνοις καὶ γυναικὶ καὶ ὅλως
τοῖς φίλοις καὶ πολίταις, ἐπειδὴ φύσει πολιτικὸς ἅνθρωπος.

²) Polit. 1, 2. 1252 b 34: ἔτι τὸ οὗ ἕνεκα καὶ τὸ τέλος βέλτιστον· ἠδ’
αὐτάρκεια τέλος καὶ βέλτιστον.

³) L. l. 1, 1. in.: Ἐπειδὴ πᾶσαν πόλιν ὁρῶμεν κοινωνίαν τινὰ οὖσαν
καὶ πᾶσαν κοινωνίαν ἀγαθοῦ τινὸς ἕνεκεν συνεστηκυῖαν (τοῦ γὰρ εἶναι δο-
κοῦντος ἀγαθοῦ χάριν πάντα πράττουσι πάντες), δῆλον ὠς πᾶσαι μὲν ἀγα-
θοῦ τινὸς στοχάζονται, μάλιστα δέ, καὶ τοῦ κυριωτάτου πάντων, ἦ πασῶν
κυριωτάτη καὶ πάσας περιέχουσα τὰς ἄλλας. αὕτη δ’ ἐστὶν ἡ καλουμένη
πόλις καὶ ἡ κοινωνία πολιτική. 1, 2. 1252 b 27: ἡ δ’ ἐκ πλειόνων κωμῶν
κοινωνία τέλειος πόλις, ἡ δὴ πάσης ἔχουσα πέρας τῆς αὐταρκείας ὥς ἔπος
εἰπεῖν, γινομένη μὲν οὖν τοῦ ζῆν ἕνεκεν, οὖσα δὲ τοῦ εὖ ζῆν.

