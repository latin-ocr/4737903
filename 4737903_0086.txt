..72-

Mentem seiunctum quid esse et quod per se consistat,
saepius dicit Aristoteles, demonstrare studet, si quid video,
de anim. III, 4. 429 b lOseqq. Antea de mente verba ita
fecerat, ut aliquantum similitudinis ei esset cum sensitivo, hic
aliud quid esse quo res ipsas, aliud quo eorum notiones co·
gnoscamus et iudicemus, statuit. Fundamentum autem argu-
mentationis repetit e rerum concretarum et notionum diver·
sitate, ita ut servetur via ac ratio quam proponit de anim. II,
4. 415 a 16seqq.¹). „Cum vero,“ inquit, „aliud quid sit
quantitas et notio quantitatis atque aqua et notio
aquae (sic autem etiam in multis aliis res se habet,
tamen non in omnibus, in nonnullis enim res et
notio eius inter se non differunt), carnis notionem
et carnem aut alio aut ero quod aliter se habeat mens
iudicat, ἢ ι’ίλλῳ ἢ ἄλλως ἔχοντι κρίνει, h. e. aut parte sive
facultate alia aut eadem, ita tamen, ut aliter se habeat ubi
carnem, aliter ubi eius notionem percipit. Nam caro non
est sine materia, sed pariter atque cavum quod in
naribus cernitur, hocin hoc, τόδε ἐν τῷδε, h. e. forma
cum materia coniuncta. τὸ σιμόν rerum concretarum exem—
plum est Aristoteli admodum usitatum, contra τὸ κοῖλον exem-
plum est formae materia immuniti, cf. Met. E, 1. 1025 b 30 seqq.
Sensitivo igitur calidum et frigidum percipit ac
iudicat et quorum aliqua ratio est caro, contra alio,
aut seiuncto quo aut (eo quod ita aliud est), quemad-
modum linea inflexa se habet ad semet ipsam,
quando est extenta, carnis notionem iudicat.· Haec
verba quem in modum intellegenda sint, dubium est. Liceat
autem, ne moremur in hoc loco, ipsi quid sentiamus, statim
in medium proferre. Ac nobis quidem sententia videtur esse

 

²) Εἰ δὲ χρὴ λέγειν τί ἕκαστον αὐτῶν, οἷον τί τὸ νοητικὸν ἢ τὸ ataen-
τικόν ἢ τὸ θρεπτικόν, πρότερον ἔτι λεκτέον τί τὸ νοεῖν καὶ τί τὸ αἰσθά-
νεσθαι· πρότερον γάρ εἰσι τῶν δυνάμεων αἱ ἐνέργειαι καὶ αἱ πράξεις κατὰ
τὸν λόγον. εἰ ‹5' οὕτως, τούτων δ’ ἔτι πρότερα τὰ ἀντικείμενα δεῖ τεθεω-
ρηκέναι, περὶ ἐκείνων πρῶτον ἄν δέοι διορίσαι διὰ τὴν αὐτὴν αἰτίαν, οἷον
περὶ τροφῆς καὶ αἰσθητοῦ καὶ νοητοῦ.

