-82-

naturam, per se sunt bona, cum a deo profecti sint optimo.
Denique bonum summum, quod ita, ut persona sit, deus est,
in hoc mundo inest ita, ut sit ordo ¹). Quo iam satis apparere
putamus, quae A, 10. 1075 a 24 significentur verbis: καὶ ἄλλα
οὕτως ἐστὶν ὦν κοινωνεῖ ἅπαντα εἷς τὸ ὅλον.

Sed obicere quis nobis possit: Num illa formarum uni-
versitas individuum quid est? Nonne formae sunt multae?
A qua parte ne laborare videatur sententia nostra, inquiren-
dum est, quid sit Aristoteli individuum, certe ad cogitationem
quod attinet. Distinguit autem philosophus tria individuorum
genera'). Ac primum quidem profert individuum id quod in
magnitudine positum est, veluti linea et tempus. Haec nihil
impedit, quominus una eademque mentis actione comprehen-
damus. Alterum genus est eorum quae individua sunt no-
tione. Notio enim partes colligit et complectitur, ut unum
quasi corpus efficiant. Veluti hominis vel aedificii notionem
cogitamus ita, ut individuum quid sit, quamvis plurimis par-
tibus constet. Tertio denique genere continentur ea quae pri-
vatione individua sunt, veluti punctum et temporis momentum.
E quibus individuorum generibus duo priora tantum in dispu-
tationem nostram cadere sponte intellegitur. Iam num iis'
formarum universitas conveniat, examinandum est. Et pri-
mum quidem genus si respiciet, profecto intellectui divino
concedendum est, ut pariter atque nos lineam et aliquod tem-
poris spatium, ille formarum universitatem una eademque cogi-
tatione comprehendat. Alterum autem individuorum genus si
consideramus, Platonis quoque animal unum est et reliqua
animalia omnia partium instar in se continet ³), atque etiam

 

πον, καὶ ὁ κατὰ τοῦτον βίος θεῖος πρὸς τὸν ἀνθρώπινον βίον. 8. 1178 b 25:
τοῖς μὲν γὰρ θεοῖς ἅπας ὁ βίος μακάριος, τοῖς ‹5‘ ἀνθρώποις, ἐφ’ ὅσον
ὁμοίωμά τι τῆς τοιαύτης ἐνεργείας ὑπάρχει· τῶν ‹5’ ἄλλων ζῴων οὐδὲν
εὐδαιμονεῖ, ἐπειδὴ οὐδαμῇ κοινωνεῖ θεωρίας.

·) Met. A, ιο in.

²) De anim. 111, 6. 2²3⁰ b Ssqq. De quo loco cf. excurs. V.

³) Plat. Tim. 300: οὗ ‹5' ἔστι τᾶλλα ζῶα καθ’ ἓν καὶ κατὰ γένη
μόρια, τούτῳ πάντων ὁμοιότατον αὐτὸν εἶναι τιθῶμεν. τὰ γὰρ δὴ νοητὰ
ζῶα πάντα έκεῖνο ἐν ἑαυτῷ περιλαβὸν ἔχει. ·

