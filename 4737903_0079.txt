-65-

dimus: deum primum esse solum nec esse iuxta eum prin·
cipium mali. Itaque in sententia quae adsciscitur iam inest
quod erat demonstrandum ¹).

Si respicimus quae proxime disputata sunt, mala quoque
in hac rerum universitate inesse Aristoteles concedit ²), origi-
nem autem eorum repetit e causa finali perturbata. Itaque
principem locum tenet causa finalis. Qui vero finem summum
rerum principium esse vult, idem prorsus necesse est statuat
naturam esse providam, quae fines cogitaverit atque adduxerit
ad effectum, h. e. necesse est auctorem mundi fabricati et
conditi existimet esse deum. Tamen Aristoteles, ubi numen
divinum agnoscendum esse demonstrare studet, non a causa
finali proficiscitur, sed a motione. Quae quomodo inter se
conveniant, paullo infra videbimus.

Met. A, 6. 1071 b 6seqq. aeternum esse demonstrat atque
continuum motum et tempus. Motus autem aeternus ut sit,
opus est aliquo quod moveat, idque necesse est et ipsum
aeternum sit et semper in actu versetur. Nam potentia quod
est, potest etiam non operari. Itaque statuendum est prin-
cipium, cuius substantia actus sit et careat materia. Nam
quidquid cum materia coniunctum est, in eo inest potentia.
Potentiale autem nihil est aeternum. Iam cum eadem semper
sit omnium rerum vicissitudo, oportet poni aliquid quod per·
petuo eodem modo agat, contra ut explicemus, qui possit esse
generatio et interitus, sumendum alterum est quod et ipsum
in actu perpetuo sit, sed varium usque in modum. Illud
autem quod semper eodem motu movetur eoque orbiculari,
primum caelum est, h. e. caelum quod stellas fixas continet.
Cum vero nihil se movere possit ipsum, requiritur aliquid
quod moveat, ita tamen, ut ipsum non moveatur3 nam si
moveretur, ab alio quo moveretur. Itaque statuendum ’ est
primum motorem esse¹ immotum, eundemque aeternum, sub-

 

¹) Bonitzius quoque hanc Aristotelis argumentationem impugnat, verum
alin atque nos ratione. Cf. Met. comment, p. 407.
’) Met. A, 4. 984 b 32.

5

