-8-v

enim id quod modo obiectum ei a nobisest omittimus, tamen
illo argumento nihil comprobatur nisi notione causam finalem
casu esse priorem, re autem et veritate non item3 sive ut

utamur Aristotelea dicendi ratione: comprobatur nobis quidem
¹ causam finalem casu esse priorem, re et natura minus¹). ”

Haec sunt argumenta quibus philosophus causam finalem
in rerum natura valere demonstrare studuit; quibus conside-
ratis et examinatis progrediamur iam ad contemplandam cau-
sae finalis naturam et indolem, qualis ab Aristotele consti-
tuta sit.

Unaquaeque res de Aristotelis quidem sententia gignitur
a natura, ut certo quodam opere perfungatur. Sic oculi
oriuntur, ut videant, ut cibos comminuant dentes, ac primo·
res quidem ut escas dissecent, ut conterant molares. Nihil
enim natura frustra efficit, sed unicuique rei quam procreat
opus aliquod exsequendum imponit atque huius operis causa
gignit ²). Itaque opus rei finis est atque res ipsa eius instru-
mentum 3). Quocirca natura unicuique non tribuit, nisi quo
possit uti ⁴). Neque aliter agunt homines, certe prudentes qui
sunt. Nam faciunt serram, ut eius auxilio ligna aliaque id
generis dissecent, aedificant domus, ut a tempestatum iniuriis·
, se defendant·

Operum autem duo sunt genera. Primum enim opus in
ipsa actione inesse potest, cuiusmodi opera nos quidem actio-
nibus immanentia vocare solemus, Aristoteles ἐνυπάρχοντα
dicit⁶), In quo numero sunt videre, cogitare, vivere, quae
omnia ab actionibus separari nequeunt, immo continentur
actionibus ipsis. Quocirca unoquoque temporis momento

 

¹) Trendelenb. Log. Untcrs. 11, p. 65.

²) Polit. 1, 2 1253 a 9: οὐθὲν γάρ, ὠς φαμέν, μάτην ἡ φύσις ποιεῖ.
De part. an. IV, 12. (394 a 14.

³) De part. an. 1, 5. 645 b 14: ἐπεὶ δὲ τὸ μὲν ὄργανον πᾶν ἕνεκά
του, τῶν δὲ ιοῦ σώματος μορίων ἕκαστον ἕνεκά που, τὸ δὲ οὗ ἕνεκα πρᾶ-
ξίς τις, φανερὸν ὅτι καὶ τὸ σύνολον σῶμα συνέστηκε πράξεώς τινος ἕνεκα
πλήρους.

⁴) L. l. IV, 10. 687 alo. 8. 684 ¹228. III, 1. 661 b 23.

5) Met. Θ, 6. 1048 b 22.

