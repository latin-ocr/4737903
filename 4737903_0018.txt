-4-

Nam et fuerunt et sunt, qui talia quoque aut casui aut attrac-
tionis et repulsionis aliisque id generis viribus tribuant. Itaque
progrediamur ad consideranda argumenta ea quae in physi-
corum libri secundi capite octavo proponit, ubi ¹) „Dubita-
tionem“‚ ait, „exhibet, quid impediat, quominus naturam non
alicuius rei causa operari neque id efficere quod melius sit
statuamus, sed omnia facere necessario, 'quemadmodum Jupiter
non pluit, ut segetes crescant, sed necessario. Nam id quod
sursum latum est necesse est refrigescat atque decidat, post-
quam refrigeratum et in aquam commutatum est. Quod autem
eo facto segetes crescunt, id per accidens fit. Quid igitur
impedit, quominus eadem ratione etiam partes rerum natura·
lium se habeant, veluti quominus dentes oriantur necessario
primores quidem acuti , ita ut idonei sint cibis dissecandis,
genuini autem planiores et ad molendos cibos apti, cum non
ob eam causam tales facti sint, sed id una evenerit, simili·
terque etiam in reliquis corporis partibus res se 'babeat,
in quibus finis inesse nobis videtur? Nam credere licet, ubi
cunctae partes evenerint tales, quales etiam, si alicuius rei
causa exstitissent, ea quidem corpora conservata esse, cum
sponte orta sint idonea, quaecunque autem secus, et interiisse
et interire, quemadmodum periisse Empedocles dicit boves a
priore parte in hominum similitudinem conformatos.“

Quibus extremis breviter et obscure significatur ratio qua
Empedocles mundi rerumque quae in eo insunt ortum expli-
care studuerat, cuius opinionis vestigia quae in capite de quo
agimus et Phys. Π, 4. 196 a 20seqq. reperiuntur optime com-
posuit Trendelenburgius, Vir Summus, in hunc fere modum ¹):
„Dum amor et odium, h. e. vires coniungentes et dissolventes,
inter se certant, elementa quaedam et figurae concurrunt·
Quae si ita conveniunt, ut postquam concreverunt servari
nequeant, res ex iis compositae rursus pereunt, contra partes
quae inter se concinunt atque ita, ut conservari possint, con·

 

¹) cf. p. 198 b 16 sqq.
¹) Log. Unters 11, p. 63.

