ἱ

„30-

summum, superioris fit instrumentum eique suppeditat ex-
sistendi copiam.- Minime vero gradus superior procreatur ab
inferiore, sed novum quid semper in superiore inest, quod ex
illo ducere ac repetere non licet, atque tantum abest ut prae-
stantior gradus oriatur per inferiorem, ut hic non sit nisi -ut
praestantior possit consistere.

Vidimus igitur in individuis inferiorem partem subici
superiori. Eadem autem ratio etiam in rerum naturalium or-
dinibus cernitur. Nam sua quidem causa oriuntur plantae,
tamen ita, ut simul animalium causa sint iisque suppeditent
pabula. Pariter bestiae quamvis suis utantur finibus, tamen
simul hominum causa sunt, cicures quidem propter usum atque
nutrimentum quod inde capitur, ferae autem, etsi non omnes
tamen plurimae, nutrimenti atque alius utilitatis gratia, veluti
ut vestitus et instrumenta ex earum partibus fiant ¹).

Quod idem etiam in hominum vita cognoscere licet, ubi
aliae artes et opificia aliis sunt subiecta. Veluti arti equestri
subiecta est ea quae in frenis conficiendis occupata est, cete-
raeque omnes quae instrumenta equestria comparant, atque
haec ipsa equestris omnisque actio militaris arti imperatoriae,
itemque aliae aliis sunt subiectae ’). Neque homines singuli,
si finem suum volunt assequi, per se possunt consistere, sed
ineundae sunt iis societates.

Ac primum quidem sunt qui non habeant nisi tantum
prudentiae, ut percipere possint atque efficere, ab* aliis quae
imperantur3 corpora autem eorum firma a natura saeta sunt
ac robusta, ut exsequendis iis quae mandantur sint idonea.
Id generis autem homines par est servire aliis, qui mente

 

¹) Polit. 1, 8. 1256 b 15: ὥστε ὁμοίως δῆλον ὅτι καὶ γενομένοις
οῗηιέον τά τε φυτὰ τῶν ζῴων ἕνεκεν εἶναι 2022 τᾶλλα ζῷα τῶν ἀνθρώπων
χάριν, τὰ μὲν ἥμερα καὶ διὰ τὴν χρῆσιν καὶ διὰ τὴν τροφήν, τῶν δ’ ἀγρίων,
εἰ μὴ πάντα, ἀλλὰ τά γε πλεῖστα τῆς τροφῆς καὶ ἄλλης βοηθείας ἕνεκεν,
ἵνα καὶ ἐσθὴς καὶ ἄλλα ὄργανα γίνηται ἐξ αὐτῶν. εἰ οὖν ἡ φύσις μηθὲν
μήτε ἀτελὲς ποιεῖ μήτε μάτην, ἀναγκαῖον τῶν ἀνθρώπων ἕνεκεν αὐτὰ πάντα
πεποιηκέναι τὴν φύσιν.

²) Eth. Nic. 1, 1. 1094 a lOsqq.

