-80-

Iam quae subsequuntur, summum bonumduplex esse do·
cent: et deum et mundi ordinem ¹). Necesse igitur est deus aut
suam ipsius naturam aut mundi ordinem cogitet. Cum vero eit
hoc ipso loco intellegatur mundi ordinem Aristotelem censere
institutum esse a deo, cum, id quod supra vidimus, philoso-
phus mundi ordine usus sit argumentO, quo deum comprobaret
esse agnoscendum, cum existimaverit hominum animos mundi
eiusque ordinis adspectu adactos esse, ut numen divinum esse
crederent: dubitare non possumne, quin Aristoteles deum cogi-
tantem fecerit mundi ordinem.

Ordinem autem qui cogitat, nisi notionem eius intellegat
abstractam, idem necesse est mente complectatur res omnes
quarum est ordo. Veluti excercitus ordinem fingere nobis
non possumus, nisi una exercitum omnesque eius partes ani·
mo percipimus. Pariter deus ordinem mundi cogitare non
potest, nisi mundum ipsum atque omnes quae in eo insunt
res animo comprehendit. Neque si Aristoteles dicit ordinem
mundi a deo originem habere, id habet sententiam, quasi res
iam perfectae in ordinem a deo redactae sint, immo res ipsae,
id quod supra vidimus, ratione universi mundi habita insti-
tutae atque effectae sunt, ita ut mundus unus et bene com-
positus esse possit. Mundus est totum, res singulae eius par·
tes, itaque hic quoque ratio tenenda est quam Aristoteles ubi-
cunque observavit, totum partibus esse prius atque per eius
naturam constitui partes. Tamen non hunc, quem nos cerni·
mus, mundum intellectus divinus cogitat3 is enim extra deum
est, ita ut hunc si cogitaret, cogitatio non amplius esset cogi·
tationis cogitatio, sed mundum comprehendit, quem in semet
ipso habet, h. e. mundum intellegibilem. Formarum igitur et
substantiarum universitatem animo complectitur, ita ut divina

 

¹) Met. A, 10 in.: Ἐπισκεπτέον δὲ καὶ ποτέρως ἔχει ἡ τοῦ ὅλου φύσις
τὸ ἀγαθὸν καὶ τὸ ἄριστον, πότερον κεχωρισμένον τι καὶ αὐτὸ καθ’ αὑτό,
ἢ τὴν trifim- ἢ ἀμφοτέρως ὥσπερ στράτευμα. καὶ γὰρ ἐν τῇ τάξει τὸ εὖ
καὶ ὁ στρατηγός, καὶ μᾶλλον οὗτος· οὐ γὰρ οὗτος διὰ τὴν τάξιν ἀλλ’
ἐκείνη διὰ τοῦτόν ἔστι. Haec autem prior capitis decimi pars artissime
cum capite nono cohaeret neque ab eo est emungenda, cf. Bonitz. comment.
p. 518.

