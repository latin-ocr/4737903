..lq-

creandis animalibus menstrua movet ex iisque animal pro-
gignit¹).

Neque aliter res s'e habet in effectionibus artis. In iis
enim principium est rei forma ac species mente concepta.
A notione autem rei artifex cogitando regreditur, donec per-
venit ad id quod ipse potest efficere. Inde autem agere et
operari incipit, donee re exsistit id unde cogitatio erat exorsa.
Quam contrariam quae inter cogitationem et effectionem inter-
cedit rationem Aristotcles demonstrat proposito exemplo medici,
qui hominem aegrotantem reddere vult sanum. Sanitas igitur
ci finis est propositus. Ad eam autem efficiendam restituen-
da est iusta corporis temperies. Quae cum tale quid sit, effi-
cietur, si corpori redditus fuerit calor. Quem efficere iam
penes ipsum est3 atque efficitreum frictione. Calor autem qui
ea in corpore exsistit aut pars est sanitatis aut sequitur eum
aliquid quod pars sanitatis est, idque aut statim aut post com·
plures commutationis gradus ²). Hoc extremum autem, h. e.
calor qui frictione exsistit, est id quod efficit sanitatem, et id
quod ita se habet, ut sanitatem efficiat, pars sanitatis est³).
Sic tres habemus causas coniunctas ita, ut sint una. Prin·
cipium enim actionis erat sanitas. Haec primum est causa
formalis, sed eadem est causa finalis, cum eam restituere
medico sit propositum, atque excitat motionem, qua ut ipsa
re exsistat opus est⁴). Videmus igitur, quemadmodum in
generationibus naturalibus, ita etiam in artificiosis effectioni-
bus tres causas redire in unam. Sed pariter atque in rebus

 

¹) Met. H, 4. 1044 a 34: οἷον ἀνθρώπου τίς αἰτία ὡς ὕλη,- ἆρα τὰ κα-
ταμήνια,· τί ‹5’ ὦς κινοῦν,· ἆρα τὸ σπέρμα,· Λ, 6. 1071 b 29: οὐ γὰρ ἥ γε
ὕλη κινήσει αὐτὴ ἑαυτήν, ἀλλὰ τεκτονική, οὐδὲ τὰ ἐπιμήνια οὐδ’ ² ἡ γῆ,
ἀλλὰ τὰ σπέρματα καὶ ἡ γονή.

’) Met. Z, 7. 1032 b 28: ἢ διὰ πλειόνων, cf. Alexandr. Aphrodis.
Schol. in Aristot. 0011. Brandis. p. 750 b l sqq. Bonitz. comment. p. 323,
qui illum in interpretatione huius loci secutus est.

³) L. l. b 28: τοῦτο δ’ ἔσχατον τὸ ποιοῦν, καὶ τὸ οὕτως μέρος ἐστὶ
τῆς ὑγιείας.

⁴) 1032 b 21: Τὸ δὴ ποιοῦν καὶ ὅθεν ἄρχεται ἡ κίνησις τοῦ ὑγιαίνειν,
ἐὰν μὲν ἀπὸ τέχνης, τὸ εἶδός ἐστι τὸ ἐν τῇ ψυχῇ.

2

