-78-

141 b bseqq. punctum prius esse dicit linea atque lineam pla-
nitie et planitiem corpore, h. e. geometricarum figurarum ori-
ginem e puncto repetit. Mentis enim cognitio proficiscitur a
rebus concretis, ut quae nobis sint clariores et apertiores3
dissolvendo autem eas ad ultima elementa causasque reducit,
quo facto iam ab his, quae per se sunt planiora et manifestiora,
exorsus, fortuitis rerum notis et qualitatibus omissis, constan-
tem ac necessariam earum naturam constituit.

Quae mentis vis ut apertior sit, in memoriam revocamus
initium primi Politicorum libri, ubi quemadmodum etiam iu
ceteris rebus ait id quod compositum sit, dissolvendum sit,
donec perveniamus ad simplicissima, sic etiam civitatem redu-
cendam esse ad ultimas simplicissimasque quibus constet
societates ¹). Quod postquam dixit, quomodo homines ad co-
nubium et domus societatem ineundam natura ipsa‘adducantur
indeque oriatur civitas demonstrat. Haec est mentis natura,
ut res quas percipit dissolvere possit atque ad ultima elementa
et primas causas revocare, quo facto ipsa eas constituit et
quasi procreat, ita ut iam vera ac primaria earum natura
appareat. Sic etiam in rebus quae sensibus primo percipiun-
tur, mens dignitatem ac vim suam retinet, ita ut in iis quo-
que cogitatio extremo exsistat cogitationis cogitatio.

Quibus expositis constat humanae mentis cogitationem*
suimet ipsius contineri e0‚ ut mens obiecta cogitationis non
aliunde petat sed ex semet ipsa quasi depromat. Neque
aliam significationem habere potest illud: intellectum divinum
cogitare semet ipsum et cogitationem esse cogitationis cogita-
tionem. Et quid magis convenire potest in numinis divini
dignitatem ac praestantiam, quam non aliunde ei adsciscenda
esse ea quae cogitet, sed omnia habere in semet ipso? Co-

 

“·) Polit. Ι, 1. 1252 a 17: δῆλον ‹5‘ ἔσται τὸ λεγόμενον ἐπισκοποῦσι
κατὰ τὴν ὑφηγημένην μέθοδον. ὥσπερ γὰρ ἐν τοῖς ἄλλοις τὸ σύνθετον
μέχρι τῶν ἀσυνθέτων ἀνάγκη διαιρεῖν (ταῦτα γὰρ ἐλάχιστα μόρια τοῦ
παντός), οὗιω καὶ πόλιν ἐξ ὧν σύγκειται σκοποῦντες ὀψόμεθα καὶ περὶ
τούτων μᾶλλον, τί τε διαφέρουσιν ἀλλήλων, καὶ εἴ τι τεχνικὸν ἐνδέχεται
λαβεῖν περὶ ἕκαστον τῶν ῥηθέντων.

